Markus

Tehtävänäni oli vertailla avoimen lähdekoodin IdM-järjestelmiä Google Scholarin, Google Trendsin avulla sekä etsiä Amazonista ja Safari Books Onlinesta aiheeseen liittyviä kirjoja. Lähdin vertailemaan aluksi IdM-järjestelmiä Google Scholarin avulla. Kriteereinä oli vertailla hakutuloksia koko maailmasta viimeisen kahden vuoden aikana sekä koko ajalta. Useimmista IdM-järjestelmistä löytyi paljonkin hakutuloksia, kuten Apache Syncopesta 101 hakutulosta viimeisen kahden vuoden aikana ja koko ajalta yhteensä 1270 tulosta. Muita IdM-järjestelmiä jotka saivat lähes yhtä paljon hakutuloksia Google Scholarissa olivat midPoint, Shibboleth, ja WSO2 Identity Server. Otimme muistiin myös hyödyllisiä artikkeleita, joita löytyi Google Scholarin avulla.

Seuraavaksi vertailin IdM-järjestelmiä Google Trendsin avulla. Kriiterit olivat samat kuin Google Scholarin kanssa eli vertailin hakutuloksia koko maailmasta kahden viimeisen vuoden aikana sekä koko ajalta. Google Trendsissä sai ladattua hakutuloksista CSV-tiedoston, jota muokkasin Excelillä. Hakutuloksista laskin Excelillä keskiarvon kunkin IdM-järjestelmän hakutuloksista ja laitoin tulokset muistiin. Kun vertailin hakutuloksia koko ajalta, laskin Excelillä keskiarvon poislukien ajankohdat, jolloin hakutuloksia oli 0. Näin ollen saadaan todenmukaiset keskiarvot hakutuloksille, koska useilla hakutuloksilla oli monen vuoden ajalta tuloksena 0 (vuodesta 2004 lähtien). Useimmat avoimen lähdekoodin IdM-järjestelmät on luotu paljon myöhemmin kuin vuonna 2004, jonka takia näitä vuosia ei otettu huomioon. Suosituimpia IdM-järjestelmiä Google Trendsin mukaan olivat: Apache Syncope, midPoint, OpenIDM, Keycloak, OpenIAM, WS02 Identity Server ja FreeIPA.

Vertailin seuraavaksi julkaistuja kirjoja kyseisistä IdM-järjestelmistä. Etsin aiheeseen liittyviä kirjoja Amazonista ja Safari Books Onlinesta. Suurimmasta osasta IdM-järjestelmistä ei löytynyt julkaistuja kirjoja. IdM-järjestelmät, joista löytyi julkaistuja kirjoja olivat: OpenIDM (Amazon), Keycloak (Safari), Shibboleth (Safari), WSO2 Identity Server (Safari) ja Josso (Safari).    